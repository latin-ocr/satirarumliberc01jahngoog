PROLEGOMENA. xxxv

Lucanum, ‘et si qui similes suerunt poetae , noto loco re-
spexisse (c. 118).

Multo etiam minus Persio convenire potuit cum L.
Annaeo Seneca, quem teste vita antiqua sero cogno-
vit, sed non ut caperetur eius ingenio. Quod si non addi· ἡ
tum fuisset, satis certa coniectura assequi potuissemus, cum
de utriusque ingenio ‚ moribus , scribendi ratione aestimare
possimus ¹. Haud facile duo viri magis diversi esse possunt
animi indole vitaeque ratione, quam Persius et Seneca,
et tamen iidem eiusdem temporis filios sese permultis rebus
atque vitiorum etiam communitate produnt. Nullus est
scriptor, qui ad recte intelligendum Persium, sive lo-
quendi genus , sive res ab eo descriptas , sive totam cogi-
tandi rationem spectes, tantum conferat, quantum Seneca ε
et tamen maxima inter utrumque est ingenii diversitas.
Quae in iis studiis vel maxime cernitur, quae utrique com·-
munia sunt, philosophiam dico stoicam. Seneca enim egre·
gia a natura indole praeditus, stoicae philosophiae, ut tunc
fere optimus quisque, totum se dedit et fervore quodam
naturali eam amplectebatur , ita ut ethicam potissimum co-
leret. Verum cum esset ei felix et laetum ingenium ‚ quod
facile uberes proferret fructus ‚ cum gauderet ea animi vi„
quae quid pro quacunque re dici posset, cum acumine de-
tegeret, cum facundia exponeret, his ipsis dotibus„ rhe-
torica disciplina diligenter excultis , mirifice abusus est, et
partim nimio fervore abreptus, partim gloriae cupidine at-
que quadam animi lascivia seductus, speciem magis veri
atque splendorem, quam ipsam veritatem quaesivit. Ita
fit, ut quamvis acriter et copiose disputando vix unquam
persuadeat, immo ne voluisse quidem videatur persua-
dere, sed vim argumentandi potius et elegantiam mira-
bundo lectori ostendere, ut late splendeat oratio eius et
illecebris quibusdam permulceat, masculam vim ingenuam-

1 De Seneca cf. H. Ritter, Gesch. d. Phil. t. lv p. 182 sqq. Gerlach,
Hister. Stud. p. 271 sqq. c*

