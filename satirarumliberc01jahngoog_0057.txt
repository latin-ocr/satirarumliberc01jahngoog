xnn PROLEGOMENA.

indignantem seculi mores ab antiqua simplicitate et virtute
degeneratos atque corruptos», veritati atque virtuti unice
addictum et iuvenili fervore pro libertate, quam unicum et
solum bonum habet, pugnantem. Quodsi concedimus longe
abesse hunc ardorem ab eius viri sapientia, quam hominum
vitaeque longus usus temperavit atque maturavit, et magis
scholam sapere quam vitam , condonabimus id sane iuveni,
quem mors immatura absumsit et pudor virginalis arcebat.
ab seculi corruptis moribus. Ingenuum certe libertatis at-
que virtutis amorem nemo in Persio non potest agnoscere.
Ceterum familiaris cum Thrasea consuetudo etiam iu studia
litteraria eius vim quandam habuisse videtur: certe quos
admodum iuvenis in Arriam matrem versus fecit, huie
cognationi potissimum tribuemus. Neque sortasse errabi-
mus, si in ea re Thraseae quoque auctoritatem agnosci-
muS, quod Persius, cum ad tragoedias scribendas accede-
ret, praetextas potissimum elegit ¹ , et quamquam per li-
brarios iam non potest perspici, quodnam argumentum in
ea tractaverit 2, pro certo tamen affirmari potest, Roma-
nae virtntis exemplum iu ea celebratum fuisse, animo digno
iis viris, quibuscum versabatur Persius. Denique haud
improbabili coniectura Passovius (p. 85) assecutus est,
ὁδοιπορικαῖν librum, quem scripsit, argumentum habuisse
ipsam illam cum Thrasea peregrinationem, quae digna sane
videri potuit iuveni, quam carmine celebraret, exemplum
secutus, nt alios omittam, Lucilii atque Horatii ³. Cete-
rum haec iuvenilia conamina haud magnam laudem meruis-

1 Neukirch. de sab. tog. p. 23 sqq. Welcker, Griecb. Trsg. p. 1344

sqq. Lersch, Rb. Mus. vl p. 518 sqq., cuins sententiam non pos-
sum probare.

2 Qua ratione permotus Neukircbius (de fab. tog. p. 92) suspicatus sit,
Quinctlilii Vari tristem sortem hac fabula celebratum esse,
non inte li o.

3 Romnum-mii poetas ‚ qni de itineribus scripserunt , recenset diversa
miscens Wernsdorfins (Poett. Latt. min. V p. 30 sqq.). Fragmenta,
quue ad Lucilii iter pertinere viderentur, composuerunt Ι. Rut-
gersius lectt. Venus. c. 15 p. 318 sqq. Varges‚ C. Lucilii satir.
quac cx 1. lll supersunt. Stett. 1836.

N

